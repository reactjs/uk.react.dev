---
id: getting-started
title: Початок роботи
permalink: docs/getting-started.html
next: add-react-to-a-website.html
redirect_from:
  - "docs/"
  - "docs/index.html"
  - "docs/getting-started-ko-KR.html"
  - "docs/getting-started-zh-CN.html"
  - "docs/installation.html"
  - "download.html"
  - "downloads.html"
  - "docs/try-react.html"
  - "docs/tooling-integration.html"
  - "docs/package-management.html"
  - "docs/language-tooling.html"
  - "docs/environments.html"
---

В даному розділі ми оглянемо документацію React та пов'язані з ним ресурси.

**React** — це JavaScript-бібліотека для створення користувацьких інтерфейсів. Відвідайте [нашу головну сторінку](/) або [вступ](/tutorial/tutorial.html), аби скласти перше враження про React.

---

- [Спробуємо React](#try-react)
- [Вивчаємо React](#learn-react)
- [Інформація про релізи](#staying-informed)
- [Документація старих версій React](#versioned-documentation)
- [Зворотній зв'язок](#something-missing)

## Спробуємо React {#try-react}

З самого початку React був спроектований для поступового вбудовування. Тобто **ви можете використати ту частину React, яка вам потрібна.** Посилання в цьому розілі допоможуть вам дізнатися як познайомитися з React, додати трохи "інтерактивності" до простої HTML-сторінки, або почати розробку складних React-додатків.

### Онлайн-пісочниці {#online-playgrounds}

Хочете погратися з React? Тоді ви можете використати онлайн-пісочниці. Спробуйте початковий шаблон на [CodePen](codepen://hello-world), [CodeSandbox](https://codesandbox.io/s/new) або [Glitch](https://glitch.com/edit/#!/remix/starter-react-template).

Віддаєте перевагу вашому редактору коду? Тоді ви можете [завантажити даний HTML-файл](https://raw.githubusercontent.com/reactjs/reactjs.org/master/static/html/single-file-example.html), відредагувати та відкрити його у вашому браузері. Даний шаблон трансформує JSX у JavaScript під час запуску . Однак, доволі повільно, тому ми рекомендуємо використовувати даний файл тільки для простих демонстраційних прикладів.

### Додаємо React до сайту {#add-react-to-a-website}

Ви можете [додати React до HTML-сторінки лише за хвилину](/docs/add-react-to-a-website.html). За бажанням, ви зможете потім поступово поширювати React на сайті або залишити в декількох динамічних віджетах.

### Створюємо новий React-додаток {#create-a-new-react-app}

Розпочинаючи розробку React-проекту, [проста HTML-сторінка з script-тегами](/docs/add-react-to-a-website.html) може бути найкращим варіантом. Вам знадобиться одна хвилина, щоб створити її!

Однак для розробки більш складного додатку вам, мабуть, потрібно буде розглянути варіант використання робочого середовища, яке містить різноманітні технології. Ось [декілька наборів JavaScript-інструментів](/docs/create-a-new-react-app.html), які ми рекомендуємо для розробки більш серйозних React-додатків. Кожен із них може використовуватись майже без зміни налаштувань, а також вони дають змогу розкрити весь потенціал великої React-екосистеми.

## Вивчаємо React {#learn-react}

Люди приходять до React із різним досвідом і стилем вивчання. Деякі вважають за краще вчитися на ходу, а комусь подобається спочатку опанувати теорію. У будь-якому випадку ми сподіваємося, що цей розділ буде для вас корисним.

* Віддаєте перевагу **навчанню на практиці**? Почніть з [навчального посібника](/tutorial/tutorial.html).
* Якщо ви віддаєте перевагу **ознайомленню з теоретичною частиною**, то [ознайомтесь з головними концептами React](/docs/hello-world.html).

Можливо, React може здатися для вас трохи важким, але, доклавши трохи зусиль, ви **обов'язково вивчите його**. Праця і терпіння все перемагають.

### Перші приклади {#first-examples}

[Головна сторінка](/) містить декілька невеликих прикладів React з можливістю їх редагування. Навіть якщо ви не знаєте нічого про React, спробуйте погратися з їх кодом, аби побачити, як впливають на результат ваші зміни.

### React для новачків {#react-for-beginners}

Якщо ви відчуваєте те, що вивчення React за допомогою цієї документації здається важким і йде не так швидко, як вам хотілось би, тоді прочитайте [цей огляд від Тані Раша (Tania Rascia)](https://www.taniarascia.com/getting-started-with-react/). Вона описала найбільш важливі концепти React в детальному стилі, який також доступний для новачків. Як тільки ви ознайомитесь з ним, спробуйте документацію знову!

### React для дизайнерів {#react-for-designers}

Займаєтесь дизайном і хочете вивчити React? Хорошим способом для цього є [даний ресурс](https://reactfordesigners.com/).

### Ресурси по JavaScript {#javascript-resources}

Документація React передбачає наявність невеликого досвіду в програмуванні на JavaScript. Вам не потрібно бути експертом, але це важко вивчати React і JavaScript одночасно.

Ми рекомендуємо вам пройти [даний огляд мови програмування JavaScript](https://developer.mozilla.org/uk/docs/Web/JavaScript/A_re-introduction_to_JavaScript) для того, щоб освіжити знання. Це займе від 30 хвилин до години вашого вільного часу, але ви будете відчувати себе більш впевнено під час вивчення React.

>Підказка
>
Загляніть на [MDN](https://developer.mozilla.org/uk/docs/Web/JavaScript) та [javascript.info](https://javascript.info/), якщо ви маєте певні пробіли в знаннях. Також на [форумах нашої спільноти](/community/support.html) ви можете попросити допомоги у вирішенні певних проблем.

### Практичний посібник {#practical-tutorial}

Якщо ви віддаєте перевагу **навчанню через практику,** почніть з нашого [практичного посібника](/tutorial/tutorial.html). У ньому описано процес розробки гри в хрестики-нулики. Якщо ви не плануєте програмувати ігри, все одно приділіть увагу цьому розділу документації. Прийоми, які ви освоїте — фундамент для розробки будь-якого додатка на React. Введення дасть вам більш глибоке розуміння React.

### Покрокова інструкція {#step-by-step-guide}

Якщо ви віддаєте перевагу **вивченню основних концепцій крок за кроком**, то найкраще почати з нашого [посібника з основних понять](/docs/hello-world.html). Кожен наступний розділ спирається на знання з попереднього, тому ви нічого не пропустите в процесі вивчення матеріалу.

### Філософія React {#thinking-in-react}

У багатьох користувачів React після прочитання [філософії React](/docs/thinking-in-react.html) все стало на свої місця. Це, напевно, найстаріше керівництво по React, але воно все ще є актуальним.

### Рекомендовані курси {#recommended-courses}

Інколи людям більше подобаються курси та інші книги по React, ніж офіційна документація. Ми підтримуємо [список часто рекомендованих ресурсів](/community/courses.html). Деякі із них є безкоштовними.

### Поглиблені концепції {#advanced-concepts}

Як тільки ви зрозумієте [основні концепції](#main-concepts) і трішки награєтесь з React, вас можуть зацікавити більш складні теми. Цей розділ ознайомить вас з потужними, але менш вживаними функціями React, такими як [контекст](/docs/context.html) і [рефи](/docs/refs-and-the-dom.html).

### API-довідник {#api-reference}

Цей розділ документації корисний, якщо ви хочете дізнатися більше подробиць про конкретний API React. Для прикладу, [`React.Component` API](/docs/react-component.html) розповість про роботу функції `setState()` і для чого корисні різні методи життєвого циклу компоненту.

### Словник термінів і FAQ {#glossary-and-faq}

[Словник термінів](/docs/glossary.html) містить огляд найпоширеніших термінів, які ви побачите в документації React. Існує також розділ часто поставлених запитань, присвячений коротким запитанням і відповідям на поширені теми, зокрема [виконання AJAX-запитів](/docs/faq-ajax.html), [стан компонента](/docs/faq-state.html) і [структура проекту](/docs/faq-structure.html).

## Інформація про релізи {#staying-informed}

[Блог React](/blog/) є офіційним джерелом оновлень від команди React. Всі найважливіші новини, включно з примітками до релізу чи списком застарілих функцій, публікуються в першу чергу тут.

Ви також можете підписатись на [профіль @reactjs](https://twitter.com/reactjs) у Twitter, однак ви не пропустите нічого важливого, якщо будете слідкувати тільки за блогом.

У блозі ми пишемо не про всі релізи React, але завжди є можливість переглянути повний список змін [у файлі `CHANGELOG.md` у репозиторії React](https://github.com/facebook/react/blob/master/CHANGELOG.md), а також на сторінці [Релізи](https://github.com/facebook/react/releases).

## Документація старих версій React {#versioned-documentation}

Ця документація завжди відображає останню стабільну версію React. Починаючи з версії React 16, ми публікуємо старі версії документації [на окремій сторінці](/versions). Зверніть увагу, що документація попередніх версій створюється в момент релізу і більше не оновлюється.

## Зворотній зв'язок {#something-missing}

Якщо в документації чогось не вистачає, або ви знайшли помилку, ви можете створити [issue в репозиторії документації](https://github.com/reactjs/reactjs.org/issues/new) із зазначенням способу вирішення проблеми або просто напишіть нам в [Twitter @reactjs](https://twitter.com/reactjs). Ми завжди раді чути вас!
