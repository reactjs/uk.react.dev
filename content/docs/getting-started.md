---
id: getting-started
title: Початок роботи
permalink: docs/getting-started.html
next: add-react-to-a-website.html
redirect_from:
  - "docs/"
  - "docs/index.html"
  - "docs/getting-started-ko-KR.html"
  - "docs/getting-started-zh-CN.html"
  - "docs/installation.html"
  - "download.html"
  - "downloads.html"
  - "docs/try-react.html"
  - "docs/tooling-integration.html"
  - "docs/package-management.html"
  - "docs/language-tooling.html"
  - "docs/environments.html"
---

В даному розділі ми оглянемо документацію React та пов'язані з ним ресурси.

**React** — це JavaScript-бібліотека для створення інтерфейсів користувача. Відвідайте [нашу головну сторінку](/) або [вступ](/tutorial/tutorial.html), аби скласти перше враження про React.

---

- [Спробуємо React](#try-react)
- [Вивчаємо React](#learn-react)
- [Інформація про релізи](#staying-informed)
- [Документація старих версій React](#versioned-documentation)
- [Зворотній зв'язок](#something-missing)

## Спробуємо React {#try-react}

З самого початку React був спроектований так, щоб його можна було впроваджувати поступово. Тобто **ви можете додавати так мало або так багато React-у, як вам потрібно.** Скористайтеся інформацією та посиланнями цього розділу, якщо просто бажаєте відчути React на смак або додаєте трохи "інтерактивності" до простої HTML-сторінки, чи, навіть, якщо стартуєте складний React-проект.

### Онлайн-пісочниці {#online-playgrounds}

Хочете погратися з React? Скористайтеся онлайн-пісочницями. Спробуйте початковий шаблон на [CodePen](codepen://hello-world), [CodeSandbox](https://codesandbox.io/s/new) або [Glitch](https://glitch.com/edit/#!/remix/starter-react-template).

Віддаєте перевагу вашому улюбленому редактору коду? Тоді ви можете [завантажити даний HTML-файл](https://raw.githubusercontent.com/reactjs/reactjs.org/master/static/html/single-file-example.html), відредагувати та відкрити його у вашому браузері. Даний шаблон трансформує JSX у JavaScript під час запуску . Однак, доволі повільно, тому ми рекомендуємо використовувати даний файл тільки для простих демонстраційних прикладів.

### Додаємо React до сайту {#add-react-to-a-website}

Ви можете [додати React до HTML-сторінки](/docs/add-react-to-a-website.html) лише за хвилину. За бажанням, ви зможете потім поступово поширювати React на сайті або залишити в декількох динамічних віджетах.

### Створюємо новий React-додаток {#create-a-new-react-app}

Коли стартуєте React-проект, [проста HTML-сторінка з script-тегами](/docs/add-react-to-a-website.html) , можливо, є найкращим варіантом. Її створення займе лише одну хвилину!

Однак для розробки більш складного додатку, можливо, доцільніше розглянути більш інтегрований варіант установки. Ось [декілька наборів JavaScript-інструментів](/docs/create-a-new-react-app.html), які ми рекомендуємо для розробки більш серйозних React-додатків. Кожен із них є готовим до використання з мінімальними змінами, і дозволяє скористатися всіма перевагами багатої React-екосистеми.

## Вивчаємо React {#learn-react}

Люди приходять до React із різним досвідом і стилем вивчання. Незалежно від того, надаєте ви перевагу теоретичному чи практичному підходам, сподіваємося, що цей розділ буде для вас корисним.

* Полюбляєте **навчання на практиці**? Скористайтесь [навчальним посібником](/tutorial/tutorial.html).
* Вважаєте за потрібне спершу **ознайомитись з теоретичною частиною**? Почніть з [головних концептів React](/docs/hello-world.html).

Як і все нове, вивчення React потребує зусиль. Але, доклавши трохи праці і терпіння, ви **обов'язково** опануєте його.

### Перші приклади {#first-examples}

[Домашня сторінка](/) містить декілька невеликих прикладів React, які можна редагувати "наживо". Навіть якщо ви не знаєте нічого про React, пограйтеся з кодом, аби побачити, як це вплине на результат.

### React для новачків {#react-for-beginners}

Якщо документація надто "швидка" для вашого рівня і ви відчуваєте дискомфорт, погляньте на [цей огляд від Тані Раша (Tania Rascia)](https://www.taniarascia.com/getting-started-with-react/). Вона описала найважливіші концепти React більш деталізовано і легко для початківців. Потім повертайтеся і пробуйте знову!

### React для дизайнерів {#react-for-designers}

Займаєтесь дизайном і хочете вивчити React? [Даний ресурс](https://reactfordesigners.com/) є досить гарним стартовим майданчиком.

### Ресурси по JavaScript {#javascript-resources}

Робота з документацією React передбачає наявність певного досвіду програмування на JavaScript. Експертом бути не обов'язково, але буде важко вивчати React і JavaScript одночасно.

Ми рекомендуємо вам пробігти цей [швидкий огляд JavaScript](https://developer.mozilla.org/uk/docs/Web/JavaScript/A_re-introduction_to_JavaScript) для того, щоб освіжити знання. Це займе у вас від 30 хвилин до години, але ви почуватиметесь більш впевнено, вивчаючи React.

>Підказка
>
При будь-яких ускладненнях з JavaScript, пошукайте відподвідь на цих ресурсах: [MDN](https://developer.mozilla.org/uk/docs/Web/JavaScript) та [javascript.info](https://javascript.info/). Також ми маємо [форум нашої спільноти](/community/support.html), куди можна звернутися за допомогою.

### Практичний посібник {#practical-tutorial}

Якщо ви віддаєте перевагу **навчанню через практику,** почніть з нашого [практичного посібника](/tutorial/tutorial.html). У ньому описано процес розробки гри в хрестики-нулики (tic-tac-toe). У вас, можливо, з'явиться спокуса пропустити цей розділ, бо ви не плануєте розробку ігор, але зачекайте. Прийоми, які ви опануєте — фундамент для розробки _будь-якого_ додатка на React. Завдяки посібнику,ви отримаєте більш глибоке розуміння React.

### Покрокова інструкція {#step-by-step-guide}

Якщо ви віддаєте перевагу **вивченню основних концепцій крок за кроком**, то найкраще почати з нашого [посібника з основних понять](/docs/hello-world.html). Кожен наступний розділ спирається на знання з попереднього, тому ви нічого не пропустите в процесі вивчення матеріалу.

### Філософія React {#thinking-in-react}

На багатьох користувачів "сходить осяяня" після знайомства з [філософією React](/docs/thinking-in-react.html) Можливо, цей документ допоможе розставити крапки над "і". Напевно, це є найстаріший, досі актуальний, посібник по React.

### Рекомендовані курси {#recommended-courses}

Для декого сторонні книги або відео-курси є більш корисними, ніж офіційна документація. Ми підтримуємо [список часто рекомендованих ресурсів](/community/courses.html). Деякі із них є безкоштовними.

### Поглиблені концепції {#advanced-concepts}

Як тільки ви зрозумієте [основні концепції](#main-concepts) і трішки пограєтесь з React, вас можуть зацікавити більш складні питання. Цей розділ ознайомить вас з потужними, але менш вживаними властивостями React, такими як [контекст](/docs/context.html) і [рефи](/docs/refs-and-the-dom.html).

### API-довідник {#api-reference}

Цей розділ документації корисний, якщо ви хочете дізнатися більше подробиць про конкретний API React. Для прикладу, [`React.Component` API](/docs/react-component.html) розповість про роботу функції `setState()` і для чого використовуються різні методи життєвого циклу компоненту.

### Словник термінів і FAQ {#glossary-and-faq}

[Словник термінів](/docs/glossary.html) містить огляд найпоширеніших термінів, які ви побачите в документації React. Існує також розділ часто поставлених запитань, присвячений коротким запитанням і відповідям на поширені теми, зокрема [виконання AJAX-запитів](/docs/faq-ajax.html), [стан компонента](/docs/faq-state.html) і [структура проекту](/docs/faq-structure.html).

## Інформація про релізи {#staying-informed}

[Блог React](/blog/) є офіційним джерелом оновлень від команди React. Всі найважливіші новини, включно з примітками до релізу чи списком застарілих функцій, публікуються в першу чергу тут.

Ви також можете підписатись на [профіль @reactjs](https://twitter.com/reactjs) у Twitter, однак ви не пропустите нічого важливого, якщо будете слідкувати тільки за блогом.

У блозі ми пишемо не про всі релізи React, але завжди є можливість переглянути повний список змін [у файлі `CHANGELOG.md` у репозиторії React](https://github.com/facebook/react/blob/master/CHANGELOG.md), а також на сторінці [Релізи](https://github.com/facebook/react/releases).

## Документація старих версій React {#versioned-documentation}

Ця документація завжди відображає останню стабільну версію React. Починаючи з версії React 16, ви можете знайти старі версії документації [на окремій сторінці](/versions). Зверніть увагу, що документація попередніх версій являє собою знімок на момент релізу і більше не оновлюється.

## Зворотній зв'язок {#something-missing}

Якщо в документації чогось не вистачає, ви знайшли помилку, чи вважаєте деякі частини заплутаними, ви можете створити [issue в репозиторії документації](https://github.com/reactjs/reactjs.org/issues/new) із зазначенням способу вирішення проблеми або просто напишіть нам в [Twitter @reactjs](https://twitter.com/reactjs). Ми завжди раді вас чути!
