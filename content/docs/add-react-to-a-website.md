---
id: add-react-to-a-website
title: Додаємо React до сайту
permalink: docs/add-react-to-a-website.html
redirect_from:
  - "docs/add-react-to-an-existing-app.html"
prev: getting-started.html
next: create-a-new-react-app.html
---

Використовуйте лише ту частину React, яка вам потрібна.

З самого початку React був спроектований для поступового вбудовування і **ви можете використати ту частину React, яка вам потрібна**. Можливо, ви тільки хочете "оживити" елементи існуючого сайту. React-компоненти є чудовим способом зробити це.

Більшість сайтів в інтернеті не є і не мають бути односторінковими додатками. Спробувати React в невеликих місцях вашого сайту можна за допомогою **декількох рядків коду і без інструментів збірки**. За бажанням, ви зможете потім поступово поширювати React на сайті або залишити в декількох динамічних віджетах.

---

- [Додаємо React за одну хвилину](#add-react-in-one-minute)
- [Необов'язково: Спробуйте React з JSX](#optional-try-react-with-jsx) (без необхідності в бандлерах!)

## Додаємо React за одну хвилину {#add-react-in-one-minute}

У цьому розділі ми покажемо, як додати React-компонент до існуючої HTML сторінки. Ви можете практикуватися на своєму сайті або створити для даних цілей пустий HTML файл.

Вам не потрібно встановлювати складні інструменти або що-небудь інше -- **для того, щоб пройти даний розділ, вам потрібен доступ в Інтернет і хвилинка вільного часу.**

Необов'язково: [Завантажити готовий приклад (2Кб в архіві)](https://gist.github.com/gaearon/6668a1f6986742109c00a581ce704605/archive/f6c882b6ae18bde42dcf6fdb751aae93495a2275.zip)

### Крок 1: Додайте DOM-контейнер до HTML структури {#step-1-add-a-dom-container-to-the-html}

По-перше, відкрийте HTML сторінку, яку ви хочете відредагувати. Додайте пустий `<div>` тег, щоб показати де ви хочете відобразити що-небудь з React. Для прикладу:

```html{3}
<!-- ... існуючий HTML-код ... -->

<div id="like_button_container"></div>

<!-- ... існуючий HTML-код ... -->
```

Ми дали цьому `<div>`-у `id` HTML-атрибут, який є унікальним. Це дозволить нам знайти його пізніше за допомогою JavaScript-коду пізніше та відобразити React-компонент всередині нього.

>Порада
>
>Ви можете вставити "контейнер" `<div>` **будь-де** всередині тегу `<body>`. Ви можете створювати стільки незалежних DOM-контейнерів на одній сторінці, скільки вам потрібно. Вони зазвичай пусті -- React замінить будь-який існуючий вміст всередині DOM контейнерів.

### Крок 2: Додайте теги скриптів {#step-2-add-the-script-tags}

Далі, додайте три теги `<script>` до HTML-сторінки перед закриваючим тегом `</body>`:

```html{5,6,9}
  <!-- ... інший HTML-код ... -->

  <!-- Завантажимо React. -->
  <!-- Примітка: перед розгортанням на продакшн, замініть "development.js" на "production.min.js". -->
  <script src="https://unpkg.com/react@16/umd/react.development.js" crossorigin></script>
  <script src="https://unpkg.com/react-dom@16/umd/react-dom.development.js" crossorigin></script>

  <!-- Завантажимо наш React-компонент. -->
  <script src="like_button.js"></script>

</body>
```

Перші два теги завантажують React. Третій завантажує код вашого компонента.

### Крок 3: Створіть React-компонент {#step-3-create-a-react-component}

Створіть файл з назвою `like_button.js` в директорії з вашою HTML-сторінкою.

Відкрийте **[цей початковий код](https://cdn.rawgit.com/gaearon/0b180827c190fe4fd98b4c7f570ea4a8/raw/b9157ce933c79a4559d2aa9ff3372668cce48de7/LikeButton.js)** і вставте його у файл, який ви створили раніше.

>Порада
>
>Цей код описує компонент React під назвою `LikeButton`. Не хвилюйтесь, якщо ви не розумієте його -- ми охопимо розробку React-компонентів пізніше в нашому [практичному підручнику](/tutorial/tutorial.html) і [довідці про основні концепти React](/docs/hello-world.html). Зараз же давайте відобразимо його на екрані!

Після **[початкового коду](https://cdn.rawgit.com/gaearon/0b180827c190fe4fd98b4c7f570ea4a8/raw/b9157ce933c79a4559d2aa9ff3372668cce48de7/LikeButton.js)** додайте два рядки коду в кінці `like_button.js`:

```js{3,4}
// ... початковий код, який ви скопіювали...

const domContainer = document.querySelector('#like_button_container');
ReactDOM.render(e(LikeButton), domContainer);
```

Ці два рядки коду шукають `<div>`, який ми додали до нашого HTML-файлу в першому кроці і потім відображає React-компонент кнопки "Мені подобається" всередині нього.

### Готово! {#thats-it}

Ось і все! **Ви щойно додали ваш перший React-компонент до вашого сайту.**

Ознайомтесь з наступними розділами, щоб дізнатися про інші способи додавання React на ваш сайт.

**[Подивитися фінальний код прикладу](https://gist.github.com/gaearon/6668a1f6986742109c00a581ce704605)**

**[Завантажити код прикладу (2Кб в архіві)](https://gist.github.com/gaearon/6668a1f6986742109c00a581ce704605/archive/f6c882b6ae18bde42dcf6fdb751aae93495a2275.zip)**

### Порада: Повторно використовуйте компоненти {#tip-reuse-a-component}

Зазвичай ви, мабуть, хотіли би відобразити React-компонент у кількох місцях на HTML-сторінці. Цей приклад показує кнопку "Мені подобається" три рази із різними даними:

[Подивитися повний першокод](https://gist.github.com/gaearon/faa67b76a6c47adbab04f739cba7ceda)

[Завантажити код прикладу (2Кб в архіві)](https://gist.github.com/gaearon/faa67b76a6c47adbab04f739cba7ceda/archive/9d0dd0ee941fea05fd1357502e5aa348abb84c12.zip)

>Примітка
>
>Цей принцип найбільш доречний для сторінок сайту, які містять написані на React ізольовані частини коду. Всередині чистого React-коду простіше користуватися [композицією компонентів](/docs/components-and-props.html#composing-components).

### Порада: Виконуйте стиснення JavaScript-коду перед розгортанням {#tip-minify-javascript-for-production}

Перед публікацією вашого сайту на продакшн не забудьте про те, що нестиснений JavaScript-код може значно сповільнити швидкість завантаження сторінки для ваших користувачів.

Якщо ви вже стискаєте скрипти вашого додатку, **то ваш сайт буде готовим для публікації на продакшн**, якщо ви впевнитесь в тому, що опублікована HTML-сторінка завантажує версії React, які закінчуються на `production.min.js`:

```js
<script src="https://unpkg.com/react@16/umd/react.production.min.js" crossorigin></script>
<script src="https://unpkg.com/react-dom@16/umd/react-dom.production.min.js" crossorigin></script>
```

Якщо ви ще не налаштували стискання для ваших скриптів, то [цей варіант може вам допомогти із цим](https://gist.github.com/gaearon/42a2ffa41b8319948f9be4076286e1f3).

## Необов'язково: Спробуйте React з JSX {#optional-try-react-with-jsx}

В попередніх прикладах ми використовували тільки звичайні можливості сучасних браузерів. Тому ми використали JavaScript функцію, мета якої описати React, що відобразити на екран:

```js
const e = React.createElement;

// Відобразити <button> з текстом "Мені подобається"
return e(
  'button',
  { onClick: () => this.setState({ liked: true }) },
  'Мені подобається'
);
```

Однак React також пропонує можливість використовувати спеціальний синтаксис під назвою [JSX](/docs/introducing-jsx.html):

```js
// Відобразити <button> з текстом "Мені подобається"
return (
  <button onClick={() => this.setState({ liked: true })}>
    Мені подобається
  </button>
);
```

Ці два приклади виконують одну і ту ж річ. Незважаючи на те, що **JSX є [цілком необов'язковим](/docs/react-without-jsx.html)**, багато людей вважають його зручним для розробки інтерфейсів користувача -- як із React, так і з іншими бібліотеками.

Ви можете спробувати JSX [у цьому онлайн-конвертері](https://babeljs.io/en/repl#?babili=false&browsers=&build=&builtIns=false&spec=false&loose=false&code_lz=DwIwrgLhD2B2AEcDCAbAlgYwNYF4DeAFAJTw4B88EAFmgM4B0tAphAMoQCGETBe86WJgBMAXJQBOYJvAC-RGWQBQ8FfAAyaQYuAB6cFDhkgA&debug=false&forceAllTransforms=false&shippedProposals=false&circleciRepo=&evaluate=false&fileSize=false&timeTravel=false&sourceType=module&lineWrap=true&presets=es2015%2Creact%2Cstage-2&prettier=false&targets=&version=7.4.3).

### Швидкий старт з JSX {#quickly-try-jsx}

Найшвидший спосіб спробувати JSX в вашому проекті -- це додати тег `<script>` до вашої сторінки:

```html
<script src="https://unpkg.com/babel-standalone@6/babel.min.js"></script>
```

Тепер ви можете використовувати JSX в будь-якому `<script>`-тегу за допомогою додавання атрибуту `type="text/babel"`. Ось [приклад HTML-файлу з JSX](https://raw.githubusercontent.com/reactjs/reactjs.org/master/static/html/single-file-example.html), який ви можете завантажити і поекспериментувати з ним.

Такий спосіб прекрасний для навчання і створення простих демо. Однак це робить ваш сайт повільним і **непридатним для публікації в продакшн**. Тому для розгортання React-компоненту з JSX краще зробити по-іншому. Коли ви готові до кроку вперед, видаліть тег `<script>` і атрибут `type="text/babel"`, який ми додали раніше. Замість цього, в наступному розділі ви встановите JSX-препроцесор для того, щоб трансформувати код всередині тегів `<script>` автоматично.

### Додаємо JSX в проект {#add-jsx-to-a-project}

JSX не потребує від проекту складних інструментів як бандлер або сервер для розробки. По суті, додавання JSX **нагадує додавання CSS-препроцесора**. Головною вимогою є наявність встановленого [Node.js](https://nodejs.org/) на вашому комп'ютері.

Перейдіть до директорії вашого проекту в терміналі і вставте наступні дві команди:

1. **Крок 1:** Запустіть `npm init -y` (якщо результатом виконання цієї команди є будь-які помилки, спробуйте [дане рішення вашої проблеми](https://gist.github.com/gaearon/246f6380610e262f8a648e3e51cad40d))
2. **Крок 2:** Запустіть `npm install babel-cli@6 babel-preset-react-app@3`

>Порада
>
>Ми **використовуємо в даному прикладі менеджер пакунків npm лише для того, щоб встановити JSX препроцесор.** React і код додатку може залишатися в тегах `<script>` без змін.

Вітаємо! Ви щойно додали у ваш проект **підтримку JSX, яка готова до публікації в продакшн**.


### Запускаємо препроцесор JSX {#run-jsx-preprocessor}

Створіть директорію під назвою `src` і запустіть наступну команду в терміналі:

```
npx babel --watch src --out-dir . --presets react-app/prod
```

>Примітка
>
>`npx` не є помилкою -- це [інструмент запуску пакетів, який з'явився в npm версії 5.2+](https://medium.com/@maybekatz/introducing-npx-an-npm-package-runner-55f7d4bd282b).
>
>Якщо ви отримали помилку, схожу на "You have mistakenly installed the `babel` package", це значить що вам необхідно перейти до [попереднього кроку](#add-jsx-to-a-project) і виконати команду ще раз.

Не чекайте на завершення цієї команди -- ця команда запускає автоматичне спостереження і реагування на будь-які зміни в коді JSX.

Тепер спробуйте створити файл під назвою `like_button.js` в директорії `src/` з цим **[стартовим кодом JSX](https://cdn.rawgit.com/gaearon/c8e112dc74ac44aac4f673f2c39d19d1/raw/09b951c86c1bf1116af741fa4664511f2f179f0a/like_button.js)**. Препроцесор автоматично трансформує новий код в JavaScript-код, який "розуміють" браузери. Коли ви внесете зміни до файлу з JSX, препроцесор перезапустить процесс трансформування автоматично.

В якості бонуса, це також вам дасть використовувати сучасні синтаксичні новинки JavaScript, як класи, без хвилювань про несумісність з старими браузерами. Інструмент, який ми щойно додали, називається Babel, докладніше познайомитися з ним ви можете завдяки [його документації](https://babeljs.io/docs/en/babel-cli/).

Якщо вам стає більш комфортно з інструментами збірки і хочете аби вони робили більше для вас, [наступний розділ](/docs/create-a-new-react-app.html) описує деякі із найпопулярніших способів. Якщо ні -- цих тегів `script` цілком достатньо!
