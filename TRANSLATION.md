# Український переклад uk.react.dev

[Поточний прогрес перекладу / запитання.](https://github.com/reactjs/uk.reactjs.org/issues/457)

## Загальні правила

- Зберігайте порядок: перекладайте речення у речення, рядок у рядок.
- Перекладайте лише коментарі, стрічкові змінні та тестові дані у прикладах коду.
- Не забувайте перекладати підписи до діаграм.
- _Ви_ і спільнокореневі пишіть із маленької літери.
- Використовуйте тире `—` для пунктуації, а дефіс `-` для орфографії.
- Посилання на ресурси (MDN, Wikipedia) повинні використовувати українську версію, якщо існує відповідний переклад.
- Перекладайте іншомовні імена з оригінальним іменем у дужках: _Ден Абрамов (Dan Abramov)_.
- Уникайте посилання до статі читача.
- Назви статей і заголовки пишуться з однією великою літерою («Компоненти і пропси», а не «Компоненти і Пропси»).
- Вичитуйте тексти, що перекладені за допомогою зовнішніх сервісів (Google Translate, ChatGPT тощо).
- Якщо український відповідник є рідковживаним або має декілька значень, то краще залишити після нього оригінальне слово у дужках, щоб полегшити розуміння читачем.

### Заміна посилань

Потрібно замінювати посилання на матеріал англійською посиланням на його переклад українською, якщо такий переклад існує. Нижче наведена таблиця вебсайтів, що мають українські відповідники, де варто шукати заміну зовнішнім посиланням.

| Оригінальний сайт     | Варіант українською |
| --------------------- | ------------------- |
| en.wikipedia.org      | uk.wikipedia.org    |
| javascript.info       | uk.javascript.info  |
| developer.mozilla.org | webdoky.org         |

Цей список не є вичерпним.

## Процес перевірки перекладу

1. Мейнтейнер переглядає усі змінені файли PR'у.
2. Мейнтейнер вносить пропозиції (якщо такі є) щодо перекладу у формі коментарів.
3. Мейнтейнер залишає відповідний GitHub тег, щоб показати, на якому етапі процесу перевірки знаходиться PR: `обговорення`. 
4. Автор переглядає пропозиції мейнтейнера.
5. Автор погоджується з правками або проводить дискурс.
6. Автор (або за необхідності мейнтейнер) вносить запропоновані зміни у PR (зі згоди обох сторін).
7. Мейнтейнер об'єднує зміни у PR з основною гілкою.

## Відмінювання нестандартних слів 

Реф

| Відмінок | Однина | Множина |
| -------- | ------ | ------- |
| Називний | _реф_ | _рефи_ |
| Родовий | _рефа_ | _рефів_ |
| Давальний | _рефу_ _(рефові)_ | _рефам_ |
| Знахідний | _реф_ | рефи |
| Орудний | _рефом_ | _рефами_ |
| Місцевий | _рефові_ | _рефах_ |


Рендер

| Відмінок | Однина | Множина |
| -------- | ------ | ------- |
| Називний | _рендер_ | _рендери_ |
| Родовий | _рендеру_ | _рендерів_ |
| Давальний | _рендеру_ | _рендерам_ |
| Знахідний | рендер | _рендери_ |
| Орудний | _рендером_ | _рендерами_ |
| Місцевий | _рендері_ | _рендерах_ |

Проп

| Відмінок | Однина | Множина |
| -------- | ------ | ------- |
| Називний | _проп_ | _пропси_ |
| Родовий | _пропа_ | _пропсів_ |
| Давальний | _пропу_ | _пропсам_ |
| Знахідний | _проп_ | _пропси_ |
| Орудний | _пропом_ | _пропсами_ |
| Місцевий | _пропі_ | _пропсах_ |

Бандлер

| Відмінок | Однина | Множина |
| -------- | ------ | ------- |
| Називний | _бандлер_ | _бандлери_ |
| Родовий | _бандлеру_ | _бандлерів_ |
| Давальний | _бандлеру_ | _бандлерам_ |
| Знахідний | _бандлер_ | _бандлери_ |
| Орудний | _бандлером_ | _бандлерами_ |
| Місцевий | _бандлері_ | _бандлерах_ |

Снепшот

| Відмінок  | Однина                  | Множина      |
| --------- | ----------------------- | ------------ |
| Називний  | _снепшот_               | _снепшоти_   |
| Родовий   | _снепшоту_              | _снепшотів_  |
| Давальний | _снепшоту_/_снепшотові_ | _снепшотам_  |
| Знахідний | _снепшот_               | _снепшоти_   |
| Орудний   | _снепшотом_             | _снепшотами_ |
| Місцевий  | _снепшоті_/_cнепшотові_ | _снепшотах_  |

## Таблиця перекладів

| Оригінал | Переклад |
| ------------------ | ---------- |
| API reference | API довідник |
| app | застосунок |
| array | масив |
| arrow function | стрілкова функція |
| attribute | атрибут |
| batch | група оновлень |
| batching | групування |
| browser | браузер |
| bug | помилка, дефект |
| bundler | бандлер |
| callback | функція зворотного виклику |
| camelCase | *camelCase* |
| child | дочірній |
| child component | дочірній компонент |
| class component | класовий компонент |
| cleanup | скидання |
| code splitting | розділення коду |
| context | контекст |
| (un)controlled component | (не)контрольований компонент |
| crash | збій |
| custom hooks | хуки користувача |
| debugging | налагодження |
| development | розробка |
| development mode | режим розробки |
| developer tools | інструменти розробника |
| React developer tools | інструменти React розробника |
| DOM container | DOM-контейнер |
| effect | ефект |
| encapsulation | інкапсуляція |
| encapsulated | інкапсульований |
| error | помилка |
| error boundary | запобіжник |
| error log | лог помилок |
| event handler | обробник події |
| fallback | запасний варіант |
| feature | особливість |
| framework | фреймворк |
| function component | функційний компонент |
| helper | допоміжний(а); *helper function — допоміжна функція* |
| hook | хук *(з маленької літери)* |
| instance | екземпляр, сутність (залежно від контексту) |
| key | ключ |
| lazy initialization | відкладена ініціалізація |
| library | бібліотека |
| lifecycle | життєвий цикл |
| lifecycle method | метод життєвого циклу |
| lifting state up | підйом стану, піднімати стан |
| local state | локальний стан |
| log | лог; *to log an error – вивести помилку* |
| logging | логування |
| lowercase | у нижньому регістрі |
| mock | макет |
| (im)mutable | (не)змінний |
| (im)mutability | (не)змінність |
| (un)mount | (де)монтувати |
| mutate | змінювати |
| node | вузол |
| Note | Примітка |
| online | онлайн |
| online playground | онлайн пісочниця |
| package manager | менеджер пакетів |
| paint | фарбування, перефарбування |
| prop | проп |
| props | пропси |
| production | продакшн |
| production mode | продакшн-режим |
| reducer | редюсер |
| reuse | повторне використання, перевикористання |
| React | React |
| React element | React-елемент, елемент React |
| reconciliation | узгодження |
| render(ing) | рендер, рендерити (відрендерити) |
| re-render(ing) | повторний рендер |
| render prop | рендер-проп |
| render props | рендер-пропси |
| rendered markup | відрендерена розмітка |
| ref | реф |
| refs | рефи |
| (previous/next) section | (попередній/наступний) розділ *(тільки в розділі Основні поняття)* |
| shallow | поверхове(а) (порівняння, рівність), поверховий (рендер) |
| side effect | побічний ефект |
| single-page application | односторінковий застосунок |
| snapshot | снепшот |
| state | стан |
| stateful component | компонент зі станом |
| stateless component | компонент без стану |
| strict mode | суворий режим |
| suspense | затримка |
| tag | тег |
| template literals | шаблонні рядки |
| Tip | Порада |
| Try it on CodePen | Спробуйте на CodePen |
| tutorial | туторіал, навчальний посібник |
| unidirectional data flow | односпрямований потік даних |
| UI | UI |
| update | оновлення |
| user interface | інтерфейс (додавайте «користувача» тільки якщо незрозуміло з контексту) |
| valid | валідний |
| Warning | Попередження |
| wrap(ping) | огортати |
| wrapper | обгортка |
